ier. 1, sc. φ] nmmos

“Apage non decet, non isto hoc fiet modo.'’
Cam. Quodsi te suis interdixit aedibus,
at vives tamen illi quam fieri potest prope. ro
Pater hinc meus abest peregre Lucius,
et me custodem hisce reliquit aedibus,
apud me victita quamdiu volueris.
Era. At nusquam vivo, nisi bic, Camille, vivo.
Panto. Quid tu hoc, here, iam serio doles? ²⁵
an nullibi praeterquam in Alphonsi aedibus vivitur?
quidsi sole, aere, aqua, igne, patria
interdiceret tibi, quid tum faceres?
Ero. Mallem haee omnia. iam carebo patria,
extrahas aedes vbicunque demum vixero.
Panto. Siccine operam das philosophiae?
sit ergo tibi patria, vbicunque est bene.
Ero. Ergo mihi nulla erit, cui vbique erit male.
Panto. At quomodo extra has aedes aere
carebis, quo sine nequis vivere?
Ero. Anima non animat, nisi vbi amat, Pantaleo.
Panta. Vt suam herus docte defendit mollitiem!
Ero. Itane tandem? verbum si addideris—
Panta. Hem illoc verbo esse me servum scio,
sed quid Camillus cogitabundus constitit?
Cam. Nequeo mirari satis, cur hoc Alphonsus fecerit,
nisi vt tenaci est et duro ingenio,
locare Juliam cupit Pantomago medico,
cui praeter opes a patre relictas suo,
doctrinae ne mica est, nec adeo ingenij.
Rem tenes ipsam, sic est vt narras.
Sic mecum Alphonsum nuper locutum memini.
Nostin' inquit Pantomagum medicum?
imo Empiricum (inquam), nemo melius.
hem (inquit) cur hunc Empiricum nominas?

 

