Aer. ς, Sc. 2⁸] HYMENAEUS

Alph. Vidisti hac nocte in hisce aedibus Erophilum?
quid lachrymas fundis?
ul. vidi, mi pater.
Alph. Jam illoc verbo mihi disrupit viscera.
et in mea domo mortuus est adeo?
Jul. Fateor.
Alph. Eheu quo redactus sum miser.
ο domus quondam probris vacua,
nunc sceleris plena in me tandem rue.
sed vt mortuus est, volo cognoscere.
. Quid ego pater longos amores praedicem,
quibus me solam vivus coluerat? 50
ita me amavit, vt adolescentem probum decuit,
et ego illum contra, vt par erat virginem.
quid multa? futuram vxorem meam astringo fidem.
Ille ad me nocte hac accessit proxima.
quum primum conclave meum ingreditur, 55
in fenestra aquam cum videret rosaceam,
sitire se dixit, et epotavit illico.
tum vero visus dormire suaviter,
nec post id vnquam vigilat.
Jam ego, pater, ego causa huius infortunij 60
nullum recuso aut deprecor supplicium,
quin vltro cupio me eius mortis poenas pendere.
. An vitam eripere aqua rosacea potuit?
J . Nempe aliud nihil aecastor habui.
.· Nimis mirandum narras, et omni maius iide. 65
. Quin ergo a me supplicium poscito.
summe ego misera, tam diri causa mali.
Alpi. Summe ego miserior, qui talem filiam genui.
Fer. Sed summe ego miserrimus, qui filium vnicum perdidi.
Alph. Iintro familiae labes ac dedecus tuae. 7⁰
Fer. Quin te, Alphonse, obsecro eius causam necis

 

