Aer. 1, Sc 3⁵] HYMENAEUS

nequeo te dictis facere mansuetam meis?
Quoties te vetui foras erumpere,
aut quenquam compellare solam aut colloqui?
. Modo huc, mi pater, ambulatum venimus,
nec latebras vt vides, nec angulos quaerimus.
. I intro, ibi mentem tibi omnem eloquar meam.
Quid esse istoc dicam, Erophile, negotij,
vt tu cum sola solus sis semper filiai
an mos est ita apud vos Venetijs,
ignotus alienam sic vt frequentet domum?
An quia hae tibi semper patent fores,
aedes credis meas, inepte, lenonias? 15
. Nequeo satis hanc iracundiam, Alphonse, mirarier,
nec quo haec serpant molesta verba video.
. Nec ego tuam admiror satis audaciam,
nec quid hic quaeras, aut quid cupias intelligo.
. Egone quid cupiam? vt te placatum videam, σο
aut narres quid sit, quod te irritatum reddidit.
. In eadem estis edocti omnes schola,
surdi estis ad peccata semper propria.
Non ego te heri vidi cum illa in secretis aedium partibus?
non me praesente saepe nutibus loquimini? ²⁵
an toties vestra deprehendi suspiria,
vt ego lapis interim nihil suspicer?
At tu me fortassis opinaris silicernium,
et visu pariter et animo hebetem.
Erras, Erophile, non potes senem fallere, 30
morum magistra aetas istorum fuit,
expertus vix dedisco quod didici diu.
Sed, vt verba ad compendium conferam,
natam ego meam ita diligo,
vt patrem aequum est sedulum et sobrium. 35
Tu quis sis aut vnde, non ego satio scio.

 

